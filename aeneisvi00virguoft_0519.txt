AENEIDOS LIB. X.

493

Spumea semifero sub pectore murmurat unda.
Tot lecti proceres ter denis navibus ibant
Subsidio Troiae et campos salis aere secabant.

Iamque dies caelo concesserat, almaque curru 215
Noctivago Phoebe medium pulsabat Olympum:
Aeneas — neque enim membris dat cura quietem —
Ipse sedens clavumque regit velisque ministrat.
Atque illi medio in spatio chorus, ecce, suarum
Occurrit comitum: Nymphae, quas alma Cybebe 220
Numen habere maris, Nymphasque e navibus esse
Iusserat, innabant pariter fluctusque secabant,
Quot prius aeratae steterant ad litora prorae.
Adgnoscunt longe regem, lustrantque choreis.
Quarum quae fandi doctissima Cymodocea 225

Pone sequens dextra puppim tenet ipsaque dorso
Eminet, ac laeva tacitis subremigat undis.

212. spumea etc. quod remis vehe-
menter pellitur, unda spumat. Triton au-
tem est in prora, ubi iam ὁ, 116monitum
est insigne fuisse; idque docet hic loeus,
nam ante navem fluctus secantem undam
videmus spumare.

214. Troiae i. e. Troianis vel Troiae
novae, ab Aenea structae. — campos
salis i. e. mare (cf. 6, 724) aere secabant,
ef. 1, 35.

salebrosum bunc de Etruscis locum uicit
Hn, et re vera est difficilis propter rerum
obscuritatem, ut in iis quae de Cupavone,
de Mantua dicta sunt, et quoti poeta omi-
sit quae desideres. SicCupavonis et Au-
lestis ne patriam quidem dixit. Mirum
igitur non est, si in obscuro loco variant
neque explicationes interpretes proferre
possunt probabiles. Ygl. adduxit socios
ex ora maritima. Addidit Clusinos et
Mantuanos. Hos cur memoraverit facile
est dictu, an Clusinos ob illam caussam,
quam v. 167 attuli, non est satis certum.
Tarquiniorum rex videtur esse Tarchon,
et Tarquinii, quod Otf. Miillerus docuit,
prioribus Urbis saeculis potentissima civi-
tas Etruriae fuit. Praeterea illam regio-
nem ad Tiberim, ubi erant Tuscae urbes
Capena, Falerii, Fescennium, Messapo,
Turni socio, fecit parere, ut finem videa-
tur habuisse Etruriae Ciminum montem,
qui erat per longum tempus.

215—255. Nymphae, e navibus mu-
tatae, Aeneae narrant qui sit rerum
status.

215. Iam pergit narrare, quod versu
147 inceperat: media Aeneasfrcta nocte
secabat‚· sed commemoratione rerum quas
egerat Aeneas, sociorumque quos edu-

xerat, deflexit poeta; ad quod iam redit.
Male turbatum est in hoc loco, quum
diem (le nocte dictum esse accipientes
aut mutarent aut torquerent. Itaque eadem
est nox v. 147 et 216 ea, quae Aeneae
in castra adventui et deorum concilio et
proelio, quo perit Mezentius, antecedit.
Pl. coni. Iamque decus caelo.

216. Phoebe Luna est, utSol Phoebus.
— noctivago curru.- Ita Egnatius ap.
Macr. 6, 5 noctivaga astra dixit.
alma, quod lucet cf. t, 306. —— pulsabat
sonus currus vecti. Ita Ov. Μ. 6, 487
equi pulsabant pedibus spatium declivis
Olympi. Itaque media est nox.

217. membr. d. c. q..· ita 4, 5.

218. velisque ministrat cf. 6, 302.

220. comitum, quia cum eo in ltaliam
venerant naves. Ida, qua ipse vectus
est, non est mutata. Cybebe M. et alii.
— Cybele vulg„ sed Graecum est Κυβέλη
et Κυβήβη et boc loco Bacchius est.

221. numen habere maris cf. ΟΥ. F.
2, 642 Termine numen habes. ·- nym-
phas e nauibus esse. Cic. Part. Or. 17,
57: Nihil est tam miserabile quam cx
beato miser. Ter. And. 1, 1, to Feci cx
seruo ut esses libertus mihi.

2:23. Cf. v. 9, 121. Quod prorae ad
litus stant, non puppes, explicatur ex
eo. quod in animo non erat 'I'roianis ex
Italia abire.

224. lustrant choreis i. e. circumna-
tant choreis, verbum de re sacra3 cf. 7,
391.

225. Cymodocea inter Nereides est ap.
Hes. Theog. 245 et ap. Sil. 7, 429 est
Cymodoce nympharum maxima natu
Italidum.

⁶226. Pone sequi sic 6, 751.

