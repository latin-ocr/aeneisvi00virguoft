PRAEFATlo. 1³<

illa oracula de futura Romanorum potentia, hinc illa clipei de-
scriptio, hinc ille ad inferos descensus, in quo describendo si
Homerum aliqua ex parte secutus est, non fecit ut imitaretur,
sed ut quod volebat contingerem et recepit formam narrationis
iam probatam. (Cf. Exc. ad LVI.) Ex eodem consilio factum
est, ut Romanos ubique mores assumeret. Qua in re ita versatus
est, ut rerum perverteret veritatem3 nam Aeneae tempore neque
auguriorum disciplina, nec sacrorum ordo, nec belli et armorum
is usus erat, qui in Aeneide deprehenditur. Cf. 1, 169 al. Quod
poetae studium, quo Romanos mores et ritus ad Aeneam aucto-
rem referebat, ut qui iam negligebantur, ex antiquitate commen-
darentur, quum paene in quovis versu obtrudatur: sane mirum
est, qui factum sit, ut unum Homerum Virgilius imitatus esse
diceretur. Nihilominus tamen ea sententia, cui etiam Servius per
totum suum librum adversatur, vixdum novissimo tempore vide-
tur esse explosa 6). Totum vero carmen quum ita compositum
sit, ut omnia ad illam laudationem spectent, quum narratio non
propter se ipsam sed propter aliud facta esse videatur, non licet
reprehendi, sed quaeritur modo, sintne omnia ita apta, ut nus-
quam nec quod verum non esse videatur appareat, nec quod illi
consilio adversetur. Sed utrum Virgilius narrationem dederit per
omnes partes probabilem, an in ea quidquam peccaverit, nec
coram iis, qui legerunt carmen nec qui non legerunt, exponere
quidquam prodest: illi iam suo iudicio utentur, hi argumenta
non poterunt expendere.

At vero Virgilius opus suum incendi iussit, ut ipse impro-
basse videatur. Cuius rei caussae quum saepius quaesitae sint,
variae prolatae sunt opiniones, quas omnes recensere ab hocloco
alienum est. Unam tantum afferre aptum est, ubi ea enumera-
mus, quae reprehensa sunt in Aeneide. Bartenstein ap. Virg. et
Wgr. Ι, p. 131 contendit: „poenitentia laudum in Augustum cu-
mulatarum et inductorum. adversus Epicuream disciplinam deorum
eo adductum esse poetam, ut testamento suo carmen abolitum
esse vellet.“ Sane mihi quoque rationem, qua deos Virgilius
carmini suo immiscuit, saepe displicuisse confiteor, quin etiam
nunc sunt loci aliquot, quos improbo. Nihilominus tamen ea in
re Virgilius saepius vituperatus est, quam aestimatus, neque eius
quae fuerit condicio cogitant, sed quod ipsi sentiunt, eam unam

 

⁶) Hac de re maxime meritus est Lersch duobus libris quos scripsit
1. De morum in Vergilii Aeneide habitet. 2. Antiquitates Vergilianae.

