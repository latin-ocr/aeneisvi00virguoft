 

PRAEFATIO. V

atque libidinem pereundi perdendique omnia invexerant. Hac
populi labe commoti homines patriae amantes pro sua parte vitia
corrigere et mores emendare cupiebant. Nec Virgilius, homo
castissimus et sanctissimus, pravos popularium mores aequo animo
spectabat, sed ad decus eos et virtutem carminibus suis excitabat
conatusque est et Georgicis et Aeneide antiquam reducere morum
probitatem. Nam agro colendo Romani et robustum corpus ser-
vaverant, bellis utile, et parsimoniam omnesque virtutes coluerant
quae eius comites esse solent. Quare quum agricultura iam diu
contemneretur, bellis autem civilibus ager adeo esset desertus, ut fru-
mento ex Sicilia et Aegypto allato populus Romanus aleretur3
quum latifundiis divitum pauperes coloni exigerentur3 quum spor-
tulis plebes Romana, quas a potentibus acciperet, in urbe quam
in agro frugibus suo labore partis mallet sustentari: Georgicis
suis Virgilius agri amorem revocabat et omni studio et ingenio
descripSit arationes, sationes, stercorationes, arborum et vitium
culturam, pecorum et apium curam, nec tamen attigit villas
illas splendidas, quae materiam praebere videbantur multo aptio-
rem, neque artem topiariam, neque aviaria altilibus cuiusvis generis
plena. Idem 111 Aeneide Romanis proposuit exempla, unde quod
imitarentur caperent, unde foedum inceptu, foedum exitu vitarent.
Deinde quum pietate in deos et observantia, sanctitate morum et
castitate, quum iure et aequo colendo, quum fortitudine et con-
stantia Romani ad summum rerum fastigium essent evecti, has ipsas
virtutes ex maiorum rebus gestis commendabat. Sic ipse Aeneas,
divis ortus, exemplar est hominis Romani: pius in deos et parenteS,
sacra, caerimonias, auspicia sanctissime colit, intrepidus in peri-
culis et infractus labore malis non cedit3 insignis est virtute neque
inferior Hectore, fortissimo et propter fortitudinem vel a Graecis
laudato. (Talem fuisse Aeneam etiam ex Homero poterat demon-
strari, apud quem Aeneas ut deus colitur a Troianis et vel
Achillis par habetur adversarius Il. XX, 75 sqq.) Nec tamen
temeraria est eius fortitudo, sed ut strenui militis, ita providi
ducis officia exsequitur3 deinde fidei datae est servantissimus vel
adversus hosteS, praeterea bene de suis mereri, laudari, coli,
diligi gloriosum putat. Sic poeta Georgicis domesticas, publicas
Romanorum virtutes Aeneide celebrabat.

Sed etiam delectare volunt poetae. Quid autem, nonne de-
lectabantur Romani, quum rem agi legerent iis in locis, in quibus
ipsi versabantur, quum nominum, morum, rituum cognoscerent
rationem et originem? Quodsi nos, quando Aeneidem legimus,

