XXII PRAEFATIO.

ut res plures uno obtutu quasi intueretur. Ea in re alius saepe
aliter iudicabitr ego meae interpretationis signa dare volui.

Iam tandem idem profiteor, quod in priore editione professus
sum, omnia me, quae ad explicanda Virgilii verba ac sententias
valere viderentur, quantum potuerim comparasse3 sed ut in priore
editione sic in hac perinique mihi accidit, ut F orbigeri opere,
a me plurimi aestimato, non possem uti nisi in parte minima, nam
quum haec mea opera tarde procederet ac plures per annos haec
editio sub prelo gemeret, factum est, ut Forbigeri tomum priorem
l. I—IV. acciperem, quum liber VI. excudebatur, posteriorem l.
VII—XII. quum 1. Χ. paene consectus erat. Diu igitur, ut iam
monui, in hoc libro edendo versatus sum, ac iam ante duos annos
confeci, sed tardo gressu secutus est typographus, ut opus paene
perfectum non sit. Nam quum iam aute annum gravi laborarem
oculorum morbo, non potuisset res ad finem perduci, nisi H. Haus-
dorfferus Helmstadiensis suum auxilium praestitisset, ac schedas
singulas correxisset, cuius beneficii in me collati gratias ago
maximas optoque, ut et alii itidem agant, i. e. ut iudicent hauc
meam operam in Virgilium non frustra esse collatam.

