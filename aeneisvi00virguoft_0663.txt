· DE HEXAMETRO VIRGILII.

Excursum quem addideram de hexametro Virgilii simili modo reddere
non cx re esse videbatur. Nam ipse de hexametro in libro grammatico quid
sentirem exposueram et quod in universum monueram, valet etiam de vcrsu
Virgiliano. Quid quod Virgilium maxime habeo artis auctorem. Tamen quoniam
in priore editione de Virgilii versu actum est, qui hanc acquiret maius aliquid
et comptius exspectabit, ut plane omittere non licuerit.

Ac primum quidem in medium incido certamen, quod tacere nolo hoc
loco, quum in grammatica opportunum non duxerim controversias virorum
doctorum disceptare. Ab utra parte starem in priore editione p. 625 sqq. et
in grammatica ς’ 522 docui, et etiam nunc idem sentio, ut arbitrer Ennium,
qui hexametrum Graecumque metrum intulerit in linguam Romanam, maxime
ea laborasse difficultate, quod lingua Romana quae ad id ipsum tempus
versu Saturnio usa suerat, longis abundabat syllabis, brevibus carebat. Deinde
plures syllabae erant, eaeque aptae rationi, qua componebatur Saturnius, non
satis longae, ut duas moras complerent, essent tamen una mora maiores, et
tam breves, ut ne uni quidem morae sufficerent, certo Graecorum metro aptae
non erant. Itaque quum in dactylo plures breves essent, eae erant parandae,
in eoque ipsa linguae natura iuvabatur‚ quae accentu in priores syllabas
retracto extremas corripiebat. Cf. quae allata sunt Gr. ξ 9. ξ 17 sqq. ξ 23.
ξ 46. ξ 54. ἓ 56.

Ab initio poetae unum illud spectabant, ut versus complerentur, quare
et in pedibus versus et in caesuris et clausulis multa sibi indulserunt; in
synaloephe seu elisione et hiatu faciles erant. Deinde versus sensim usu graci—
liores fecerunt et iucundiores usque ad Lucretium et Catullum. Primus videtur
intellexisse quid interesset ad sonum inter Romanam linguam et Graecam is,
qui in omni arte dicendi excellebat, Cicero; is in iis, quae restant eius poe-
mata quater admisit diaereses iu primo et in secundo pede in Arat. 38. 57. 267.
481, carmine puerili; in eodem exstant clausulae aliquae contra legem postea
observatam, tales autem in Prognosticis et in De consulatu non exstant, quod
factum est consilio. Perspexit enim naturam linguae, et qui in prosa oratione de
natura metrorum tam accurate disquisivit et quales inter se bene coniungi pos-
sent constituit, isin versu certe non neglexit, primusque videtur intellexisse
Latinus hexameter quanta gravitate esset et quanta dulcedine, si certis legibus,
iisque quae ex ipsius linguae indole non ex Graeca haustae essent, constrin-
geretur. Sed pauca composuit. Primus qui hac ratione hexametrum tractavit
in omnibus suis carminibus est Virgilius. Is primus eam legem observavit,
qua omnis nititur Latini hexametri vis et ars, initio versus arses et vocabu-
lorum accentus non solere concordare, fieri id in extremo, certe a quinto pede,
ita ut verborum accentus ab initio versui renitens, tandem concinat. Atque in

