lv PRAEFATIO.

urbem eiusque imperium non sine numine divom tantopere crevisse
arbitrabatur, omnes assentiebantur Romani, qui sui populi fata
maiora esse omnibus gentibus putabant. Atque haec eos sententia
impulit, ut pro patria summos susciperent labores, non deficerent
in periculis et imperium constituerent usque ad extremas gentes
propagatum. Neque solum omnia pro republica audere, sed etiam
quidquid ad urbis et gentis praedicationem conferebat, pro vero
ac certo accipere non dubitabant. Urbs enim, quae tanta ceperat
incrementa, etiam maioribus auspiciis condita esse videbatur.
Itaque simul atque Roma potens facta est, iam multo ante, quam
omnem terrarum orbem devicerat, non defuerunt narrationes,
quibus divina aliqua origo urbi tribuebatur. Hae fabulae sensim
excultae et in certum ordinem redactae ut res vere gestae trade-
bantur, nec fere quisquam de iis dubitabat aut certe dubitan-
dum esse existimabat. Quas secutus narrationes Virgilius ita
composuit, ut divina illa in condendo et servando populo pro-
videntia appareret. — A Iove igitur, summo deo, conditorem eius
gentis, cui esset orbis imperium, ortum esse necesse erat3 nec
minus locus qui sedes esset imperii, ex fato erat constitutus. At
patria terra relicta Dardanus Troiae gentem suam propagavit.
Itaque revocandi erant Dardanii. Iam vero quum gens non
pereat, nisi suis quoque ipsa flagitiis pessumdatur, etiam in Troianis
exstitere, qui sceleribus suis urbem perderent. Laomedon et
Paris deos exacerbaverant, Priamusque ac tota eius domus interiit
et suo interitu deos placabant. Sed deleta a Graecis Troia ser-
vatur diis accepta gens Anchisae, Aeneas cum suis in patriam
fato debitam revertitu1·.2) Cf. ad 11, 243.

Sed praevalentis populi vires iam se ipsae conficiebant, et
divitiae avaritiam, et abundantes voluptates desiderium per luxum

 

²) Quantum Virgilius Naevio debeat, neque ex fragmentis quae supersunt,
neque ex Servii et Macrobii narrationibus satis potest declarari. Tantum vero
potest intelligi, Naevium non eo modo quo iunxit Virgilius res inter se copu-
lasse. Deinde apparet, non obesse poetae, quod monitum est (Miiller Etr. 11,
p. 275 sqq.), de Corytho fabulam Tegeae ortam videri (cs. Apoll. 111, 9, 1.
Diod. lv, 33.J; ubi etiam Dardanum fuisse quum narraretur facile potuisse Co-
rythum et Dardanum coniungi3 postea autem, quum Romae Troiana origo iam
crederetur, Corythum etiam ad Cortonam relatam fuisse, nulla alia de caussa,
quam quod aliqua intercesserit nominum similitudo. Nec quae aliae nostro
tempore dc Troiana Romae origine prolatae sunt sententiae et explicatione5‚ ad
poetam iudicandum valent. Nec poetae erat, quae res fabulae alicui subesset
exquirere, sed eas elegit narrationes, quae potissimum credebantur, quae. erant
pulcherrimae, quae erant totius carminis consilio aptissimae.

