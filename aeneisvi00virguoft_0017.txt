 

PRAEFATIO. XHI

videar, uberius exponam, sed hanc rem totam transmitto aliis;
ii utrum profuerim poetae necne optime iudicabunt. Meum non
est mea praedicare sed defendere. Ac primum quidem, quod
semper lis est, plus minusve datum sit ab interprete, peccare in
eam partem satius habui, quae erat cautior. Nonnunquam etiam
ea, quae videbantur esse facilia intellectu, propterea erant expli-
canda, quod virorum doctorum, quorum auctoritatem negligere
non debebam, alia erat explicatio. Verbi caussa quum scribo
IV, 33 praemia Veneris sunt nali, multi hanc annotationem bre-
vissimam ad modum Minellii factam dicent. Sed quid facerem
eg0, quum Peerlkampium tres columnas complesse viderim, ut
idem demonstraret3 quam demonstrationem repetere quum certis
de caussis abstinerem, nolui tamen legentes duce Heynio aberrare.
Itaque si quando supervacanea afferre videbor, gaudebo3 mea
enim sententia ita probatur et contraria ita improbatur, ut opus
vix fuerit verbis meis. Sic L. VIII, 505 singula verba explicavi,
ut reiicerem Peerlkampi coniecturam, qui ad eam licentiam processit,
ut iam superari nequeat3 eiecit ad me, coronam cum sceptro, man-
datque, ut ex reliquis versum faceret sibi probatum. Nolui talia
refellere multis verbis, continua explicatione Virgilii verba defen—
dere contentus eram3 eius tamen nominis est Peerlkampius, ut
eum negligere esset arrogantis 1⁰). Caute etiam omnia, quae alii

1⁰) (Huius artem criticam, quam notaveram ad 12, 703, et 11, 537, ubi-
que refellere consilium erat in ed. priore, sed ut nomen viri omitterem. Sed
doleo me nimis modeste egisse. Mutandi enim libido, qua ardebat Pl„ nuper
tantos fecit progressus, ut metus sit, ne librorum Mss. fidem pervertat omnem
totaque illa ars cognoscendae antiquitatis in contemptum veniat hominum,
quum hariolationum videatur esse campus, in quo certae rationis via sit nulla,
scriptores autem antiqui aut ita perversi sint, aut eorum scripta ita depravata,
ut qui legat tempus perdere videatur. Obtunditur et obscuratur illud antiquo-
rum ingenium, dicendi ars et venustas et sobrietas et castimonia, qua nostrates
colantur, fingantur, moderentur. Dedi igitur PIi coniecturas omnes, ut quales
sint, legentes ipsi iudicent. Accedunt eiectiones, adiectiones, transpositiones.
Atque in tollendis versibus princeps est Gruppius, qui Minos p. 34 de iis, qui
non assentiuntur: „Andern‚ inquit, fehlt feinere Empt‘anglichkeit, Gewandtheit
und Scharfe.“ Idem semiversus delet, novos facit extrema parte sublata,
integros infert. Nec probo eam rationem saepe adhiberi, qua versus alio loco,
quam quo leguntur, poni iubent; neque conceditur nisi antea probetur eum or-
dinem qui est stare non posse nec posse esse a poeta, deinde quomodo perversus
sit, quibus postulatis nisi satisfit, vani sunt conatus omnes verborum mu-
tandorum, aut ipsi scriptores non digni habendi sunt neque idonei, qui ab homi-
nibus, qui nunc sunt, legantur. Nec mirum, sperni omnem antiquitatis doc-
trinam ab iis, qui haec viderint aut audiverint. De hac arte critica certum

