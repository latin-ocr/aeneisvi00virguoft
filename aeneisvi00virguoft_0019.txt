 

PRAEFATIO. XV

nunquam mutata sunt, sane dolendum est. Hunc igitur Servium
diligentissime legi, et omnes praeterea libros et antiquorum et
recentiorum, qui aut carmen explicabant, aut ad carminis expli-
cationem conferre videbantur, quotquot potui, congessi et contuli.
(Omissa sunt aliqua, in’ quibus agitur de ratione interpretum alio-
rum laudandorum.)

Vitam Virgilii enarrare neque opus esse videbatur ad carmen
intelligendum post ea, quae dixeram, neque ex Aeneide tam, quam
ex ceteris eius operibus est declaranda. Itaque omisi. At multa
possum afferre alia, quae factorum meorum reddant rationem;
sed nec quid mihi profutura sit longa oratio, nec quomodo
timorem meum multa loquendo excutere possim satis intelligo.
Quodsi Heynius duram et iniquam questus est interpretis con-
dicionem, si ipse suum ingenium rerum infinita copia nonnunquam
obtusum esse confessus est, quanto id saepius mihi accidisse viri
docti reperient.

